%%=============================================================================
%% Methodologie
%%=============================================================================

\chapter{\IfLanguageName{dutch}{Methodologie}{Methodology}}
\label{ch:methodologie}

Binnen dit experiment zullen er concreet 3 specifieke toestanden van een Android apparaat met elkaar vergeleken worden. Het eerste geval is een Android apparaat waarop er nog geen enkele wijziging is doorgevoerd. Deze staat dus nog gelijk met de fabrieksinstellingen van het apparaat. Bij het tweede geval zijn de instellingen zo aangepast dat de dataverzameling van Google geminimaliseerd wordt. Bij deze toestand wordt er optimaal gebruik gemaakt van de mogelijkheden die Google en het Android besturingssysteem bieden zodat er zo min mogelijk data wordt verzameld. In het derde geval zullen er methodes gebruikt worden, die niet direct door Google of Android zelf worden ondersteund, om zo Google volledig te proberen elimineren van het apparaat.

Bij deze drie gevallen zal er in detail beschreven worden welke stappen precies moeten worden genomen om de testtoestand van het apparaat te bekomen. Daarna zal het internetverkeer van elk geval geanalyseerd worden gedurende 1 uur. Concreet wordt er hier geregistreerd hoeveel keer er gemiddeld data wordt verstuurd naar domeinen van Google.

\section{Testapparaat}
\label{sec:testapparaat}
Het experiment zal plaatsvinden op een Oneplus 5 apparaat (model nr. ONEPLUS A5000). Dit apparaat draait op een aangepaste versie van Android, genaamd OxygenOS. OxygenOS is een Android ROM die gekend is voor het toevoegen van configureerbaarheid en handige functies, terwijl de 'look and feel' grotendeels gelijk blijft in vergelijking met stock Android. De bloatware die hierbinnen wordt meegeleverd is ook minimaal. De laatste versie van OxygenOS die beschikbaar is op het moment van schrijven, is OxygenOS 9.0.5, die voortbouwt op Android 9.0, ofwel Android Pie.

\section{Testgevallen}
\label{sec:testgevallen}

In deze sectie zullen de verschillende testgevallen in detail besproken worden.

\subsection{Testgeval 1: Android met fabrieksinstellingen}
\label{sec:testgeval1}
Binnen dit geval zal gebruik gemaakt worden van een Android apparaat waarbij buiten de initiële setup geen wijzigingen zijn gebeurd. Om in deze toestand terecht te raken zal er binnen OxygenOS gebruik worden gemaakt van de functie 'Alle gegevens wissen (fabrieksinstellingen terugzetten)'. Dit is te vinden in de 'Instellingen' applicatie, onder 'Systeem' >  'Opties voor resetten' > 'Alle gegevens wissen (fabrieksinstellingen terugzetten)'. Wanneer er naar het juiste scherm genavigeerd is, wordt er ook gekozen om de interne opslag te wissen, zoals te zien in figuur \ref{fig:fabrieksinstellingen}. Aangezien hier de 'standaard' instellingen worden gebruikt, zal ook een Google account aan het apparaat gelinkt zijn.

\begin{figure}
    \centering
    \includegraphics[width=0.4\textwidth]{img/fabrieksinstellingen.jpg}
    \caption{Screenshot van het scherm waar alle gegevens gewist kunnen worden en de fabrieksinstellingen kunnen worden teruggezet}
    \label{fig:fabrieksinstellingen}
\end{figure}


\subsection{Testgeval 2: Android met aangepaste instellingen}
\label{sec:testgeval2}
Binnen dit geval zal gebruik gemaakt worden van een Android apparaat waarbij de instellingen zo zijn aangepast dat de verzameling van data geminimaliseerd wordt. Dit zal gedaan worden via de 'zachte' methoden die besproken werden in het literatuuronderzoek (\ref{softmethods}), maar beperkt zich hier niet toe.

\subsection{Testgeval 3: Aangepaste versie van Android}
\label{sec:testgeval3}
Dit testgeval maakt gebruik van een Android apparaat waarop LineageOS is geïnstalleerd. LineageOS is een custom ROM (zie \ref{installcustomrom}) waarbij het 'Google Apps' pakket niet is inbegrepen in het besturingssysteem. Er zal gebruik gemaakt worden van de laatste officiële versie van LineageOS voor dit apparaat die microG reeds omvat, namelijk 16.0, die te vinden is op \url{https://download.lineage.microg.org/cheeseburger/} (de term 'cheeseburger' in de URL is de codenaam voor de 'Oneplus 5', het testapparaat). Deze ROM is een aangepaste versie van de officiële versie van LineageOS, die enkel kleine wijzigingen aanbracht om zo MicroG standaard mee te kunnen leveren.

\section{Methode voor monitoring netwerkactiviteit}
\label{sec:metingsoftware}
Het verzamelen van data die de netwerkactiviteit van het apparaat beschrijft, zal op een gelijkaardige manier worden gedaan zoals in het onderzoek door \cite{schmidt_google-data-collection}, wat ook in de literatuurstudie werd besproken. Om exact te kunnen zien welke data er precies binnenkomt en buitengaat via het internet op het apparaat, is er extra software nodig. Deze optie wordt namelijk niet gegeven door het Android besturingssysteem zelf. De software die wij gebruiken moet voldoen aan enkele voorwaarden:
\begin{itemize}
    \item De verkregen data moet kunnen worden geëxporteerd naar een bruikbaar formaat.
    \item De software mag geen aanpassing maken aan of vereisen van het apparaat.
    \item De software moet de gevraagde data verzamelen zonder dat deze wordt beïnvloed door de software zelf.
\end{itemize}
Er bestaan reeds veel applicaties die rechtstreeks vanaf het Android apparaat deze data kunnen verzamelen. Vele hiervan vallen al direct weg, aangezien ze root toegang vereisen. Of root toegang al dan niet verschaft is, is namelijk een voorwaarde van de testgevallen, waardoor we deze doorheen de gevallen niet ingeschakeld kunnen houden. 

De uiteindelijke gekozen software is 'Charles Proxy'. Deze software is makkelijk in gebruik en kan de gedetailleerde resultaten van een monitoring sessie exporteren naar een '.csv' bestand, waar makkelijk mee gewerkt kan worden. De techniek die in dit programma wordt gehanteerd staat gekend als 'MITM', wat letterlijk 'Man-In-The-Middle' betekent. Zoals de naam al zegt is dit een proxy die als 'tussenpersoon' tussen het apparaat en het internet zal staan, en zo alle netwerkactiveit zal kunnen monitoren. Wanneer deze applicatie draait op een computer binnen een netwerk, moeten er op het Android apparaat nog twee extra instellingen gebeuren voordat al het netwerkverkeer kan worden opgevolgd. Eerst en vooral moet het Android apparaat verbonden zijn met hetzelfde netwerk als de computer waarop Charles draait. Daarna moet het netwerk op het Android apparaat zo worden ingesteld dat al het verkeer eerst via de proxy op de computer passeert. Hiervoor moet gekeken worden wat het lokale IP-adres is van deze computer binnen het netwerk. Op windows computers kan deze gevonden worden via het 'ipconfig' commando en op Mac computers via het 'ifconfig' commando. Eens gevonden moet dit IP-adres als proxy ingevoerd worden in de netwerkinstellingen binnen het Android apparaat. Dit kan gedaan worden door te navigeren naar de Wi-Fi instellingen, het verbonden netwerk te selecteren en dan op het potloodje te drukken om de instellingen van dit netwerk te wijzigen. Bij 'Hostnaam van proxy' moet dan het lokaal IP-adres van de computer worden ingegeven, en in het 'Proxy-Poort' veld 8888 (Dit is de standaard poort die Charles Proxy gebruikt). 

Zodra het Android apparaat een verbinding probeert te maken met een website zal Charles een melding tonen die vraagt of het apparaat dat probeert verbinding te maken wel degelijk toegang mag hebben tot de proxy, zoals te zien in figuur \ref{fig:charlesmelding}. Hier dient op 'allow' geklikt te worden. 

\begin{figure}
    \centering
    \includegraphics[width=1\textwidth]{img/charlesmelding.png}
    \caption{Screenshot van de melding die Charles geeft wanneer er een nieuwe onbekende verbinding binnenkomt}
    \label{fig:charlesmelding}
\end{figure}

Vanaf dit moment kan het Android apparaat verbinden met het internet, doorheen de proxy. Binnen dit onderzoek willen we voornamelijk te weten komen hoeveel data er nog naar Google wordt gecommuniceerd binnen de verschillende testgevallen. De inhoud en de specifieke URL van de aanvraag zijn hier dus minder van belang. Het decoderen van SSL aanvragen zou beteken dat er meer informatie kan worden verzameld over de inhoud en specifieke URL van de aanvraag, maar ook dat sommige aanvragen zouden falen. Applicaties zullen al dan niet reageren op mislukte aanvragen door deze gewoon opnieuw te proberen versturen. Dit zou dus een vertekend beeld geven van de realiteit. Daarom zal decodering van SSL aanvragen niet gebruikt worden in dit experiment. 

\subsection{Verdere analyse van gecodeerde verzoeken}
\label{subsec:decodessl}
Deze methode zal binnen dit onderzoek niet worden toegepast, aangezien de extra verzamelde informatie het originele doel van het experiment te veel zou beïnvloeden. Deze sectie is dus louter informatief voor toekomstige onderzoeken die wel de inhoud en specifieke URL van de aanvraag zouden moeten analyseren.

Indien we de door een SSL-certificaat versleutelde informatie wel zouden willen onderscheppen, zou binnen Charles in de 'SSL Proxying Settings' ingesteld moeten worden dat SSL verzoeken ook door de proxy zullen gaan. Bij deze instelling kan dan per domein ingesteld worden of SSL verzoeken onderschept worden of niet ('*:*' zal dit voor alle domeinen en alle poorten doen). Zo kan ook van deze aanvragen de inhoud in vlakke tekst bekeken worden, samen met de exacte URL van de aanvraag. 

Wanneer er nu naar een site wordt gesurft op het Android apparaat zal er nog steeds een melding worden weergegeven die zegt dat de verbinding onveilig is, zoals te zien in figuur \ref{fig:charlescantconnect}. Dit komt doordat Charles gebruik maakt van zijn eigen SSL certificaat, dat nog niet als een vertrouwd certificaat wordt beschouwd binnen het Android apparaat.

\begin{figure}
    \centering
    \begin{subfigure}{.5\textwidth}
        \centering
        \includegraphics[width=0.8\linewidth]{img/charlescantconnect.jpg}
        \caption{Sites kunnen niet bereikt worden door een onveilig certificaat}
        \label{fig:charlescantconnect}
    \end{subfigure}%
    \begin{subfigure}{.5\textwidth}
        \centering
        \includegraphics[width=0.8\linewidth]{img/charlessslcertificateinstall.jpg}
        \caption{Installatie van het gedownloade Charles SSL certificaat}
        \label{fig:charlessslcertificateinstall}
    \end{subfigure}
    \caption{Het Charles SSL certificaat downloaden en gebruiken}
\end{figure}

Door op het apparaat naar \url{http://www.charlesproxy.com/getssl/} (de enige pagina die browser wel zal kunnen bereiken wanneer SSL proxying is ingeschakeld) te surfen, wordt het Charles certificaat gedownload, en kan dit geïnstalleerd worden op het apparaat, zoals te zien in figuur \ref{fig:charlessslcertificateinstall}.

Sommige applicaties gebruiken echter een systeem genaamd 'SSL Certificate Pinning'.  Apps die ontwikkeld zijn met Android Marshmallow (6.0) of lager als doelversie, zullen automatisch certificaten aanvaarden die door gebruikers geïnstalleerd zijn. Van zodra de applicatie gericht is op een hogere versie van Android, heeft de ontwikkelaar de mogelijkheid om 'SSL Certificate Pinning' toe te passen. Op lagere versies van Android was dit ook mogelijk, maar moest dit volledig door de ontwikkelaar zelf worden geïmplementeerd, waardoor dit vaak niet gebeurde. Wat nieuw is in Android Nougat (7.0) is dat dit extreem makkelijk is geworden door de introductie van 'Network Security Configuration'. SSL Certificate Pinning houdt in dat de ontwikkelaar, indien hij/zij dit wil, kan afdwingen dat er een bepaald certificaat wordt gebruikt wanneer er met zijn/haar server gecommuniceerd wordt  \autocite{wass_ssl-pinning}. Het Charles certificaat zal hier dan worden geweigerd, en de aanvraag zal falen.

Om te zorgen dat dit verkeer wel wordt doorgelaten, zou het  afgedwongen certificaat moeten gewijzigd worden. Dit certificaat ligt echter vastgelegd binnen de code van de applicatie. Er bestaan wel tools zoals het 'Frida framework' die tijdens het uitvoeren van een bepaalde applicatie het afgedwongen certificaat kunnen wijzigen door middel van code injectie. Deze methoden vereisen echter root en zijn gelimiteerd tot opstartbare applicaties. Applicaties zoals Google Play-services hebben geen grafische gebruikersinterface, en kunnen op deze manier niet omzeild worden. Een andere mogelijk is het manueel aanpassen van de programmatie van de applicatie. Hiervoor zou de applicatie die aangepast moet worden eerst gedecompileerd worden, de code ervan worden aangepast zodat ons certificaat wel wordt geaccepteerd, en dan worden hercompileerd naar een uitvoerbare applicatie. 

\section{Verloop experiment}
\label{sec:conditionsexperiment}
Binnen deze sectie zal worden besproken hoe het experiment precies zal verlopen en welke voorwaarden van toepassing zijn.

\subsection{Uitschrijven stappenplan per testgeval}
Per testgeval zal een stappenplan worden uitgeschreven dat in detail vermeldt hoe de toestand van het testgeval bereikt wordt. Indien hier moeilijkheden bij optreden, dienen die ook opgenomen te worden. Terugkerende stappen kunnen eventueel vooraf gedefinieerd worden, en er kan naar worden verwezen vanuit het stappenplan van een testgeval.

\subsection{Meten van verzamelde data}
Bij alle testgevallen zullen Wi-Fi, bluetooth, en locatie ingeschakeld zijn. Dit wordt gedaan zodat er op elk moment genoeg data is die mogelijk naar Google kan worden verzonden. Wanneer de hoeveelheid van mogelijk te verzamelen data groter is, zorgt dit ook voor preciezere metingen van de werkelijk doorgestuurde data. Ook  testen we tot op welke mate we dataverzameling kunnen beperken zonder functionaliteit te beperken. Wanneer we eerder genoemde verbindingsmethoden uitschakelen, wordt de functionaliteit van het apparaat beperkt. Het testapparaat zal via een 5 GHz Wi-Fi verbinding verbonden zijn met een beveiligd Wi-Fi netwerk. Mobiele data zal uitgeschakeld blijven, aangezien we via de gebruikte software hiervan de netwerkactiviteit niet kunnen monitoren.

Gedurende één uur zal de netwerkactiviteit van het apparaat gemonitord worden. Tijdens deze tijd zal het apparaat stilliggen en zal er ook geen interactie met het apparaat gebeuren. Het apparaat zal ook zodanig ingesteld zijn dat dit niet in slaapmodus valt, wat mogelijk de resultaten kan beïnvloeden. Er wordt niet gebruik gemaakt van modussen die de batterijduur zouden verlengen, en het apparaat zal tijdens het experiment aangesloten zijn aan zijn oplader. Voor elk testgeval zal een nieuw Google account gebruikt worden, indien vereist. Dit experiment kan meerdere keren uitgevoerd worden voor een betere benadering van realistische data.




